<text>
<lg n="1">
<l>En rose så jeg skyde</l>
<l>op af den frosne jord,</l>
<l>alt som os fordum spå’de</l>
<l>profetens trøsteord.</l>
<l>Den rose spired frem</l>
<l>midt i den kolde vinter</l>
<l>om nat i Bethlehem.</l>
</lg><lg n="2">
<l>For rosen nu jeg kvæder</l>
<l>om kap med Himlens hær.</l>
<l>En jomfru var hans moder,</l>
<l>Maria ren og skær.</l>
<l>I ham brød lyset frem</l>
<l>midt i den mørke vinter</l>
<l>om nat ved Bethlehem.</l>
</lg><lg n="3">
<l>Den rose fin og lille</l>
<l>har dejlig duft og skær;</l>
<l>den lyse for os ville</l>
<l>og sprede mørket her;</l>
<l>i sandhed mand og Gud</l>
<l>af syndens nød og pine</l>
<l>han nådig hjalp os ud.</l>
</lg>
</text>
