<text>
<lg n="1">
<l>Højt a Træets grønne Top</l>
<l>straaler Juleglansen;</l>
<l>Spillemand spil lystig op!</l>
<l>Nu begynder Dansen.</l>
<l>Læg nu smukt din Haand i min,</l>
<l>ikke rør ved den Rosin!</l>
<l>Først maa Træet vises,</l>
<l>siden skal det spises.</l>
</lg><lg n="2">
<l>Se, Børnlil, nu gaar det godt,</l>
<l>I forstaar at trave,</l>
<l>lad den lille Signe blot</l>
<l>faa sin Julegave.</l>
<l>Løs kun selv det røde Baand,</l>
<l>hvor du ryster paa din Haand!</l>
<l>Naar du strammer Garnet,</l>
<l>kvæler du jo Barnet.</l>
</lg><lg n="3">
<l>Peter har den Gren saa kær,</l>
<l>hvorpaa Trommen hænger;</l>
<l>hver Gang han den kommer nær,</l>
<l>vil han ikke længer.</l>
<l>Hvad du ønsker, skal du faa,</l>
<l>naar jeg blot tør stole paa,</l>
<l>at du ej vil tromme,</l>
<l>før min Sang er omme.</l>
</lg><lg n="4">
<l>Anna, hun har ingen Ro,</l>
<l>før hun faar sin Pakke;</l>
<l>fire Alen Merino</l>
<l>til en Vinterakke.</l>
<l>Barn! du bli’r mig alt for dyr;</l>
<l>men da du saa propert syr,</l>
<l>sparer vi det atter,</l>
<l>ikke sandt, min Datter!</l>
</lg><lg n="5">
<l>Denne Fane ny og god,</l>
<l>giver jeg til Hendrik;</l>
<l>Du er stærk, og du har Mod,</l>
<l>du skal være Fændrik.</l>
<l>Hvor han svinger Fanen kjækt!</l>
<l>Børn! I skylder ham Respekt;</l>
<l>vid, det er en Ære,</l>
<l>Dannebrog at bære.</l>
</lg><lg n="6">
<l>Træets allerbedste Zir</l>
<l>skal min William have;</l>
<l>paa det blanke Guldpapir</l>
<l>maa du gjærne gnave.</l>
<l>Vær forsigtig og giv Agt,</l>
<l>indenfor er noget lagt,</l>
<l>som du ej maa kramme,</l>
<l>det er til din Amme.</l>
</lg><lg n="7">
<l>O, hvor er den blød og rar</l>
<l>sikken dejlig Hue,</l>
<l>den skal sikre Bedstefa’er</l>
<l>imod Frost og Snue.</l>
<l>Lotte hun kan være stolt,</l>
<l>tænk jer, hun har Garnet holdt,</l>
<l>det kan Hanne ikke,</l>
<l>hun kan bare strikke.</l>
</lg><lg n="8">
<l>Børn! nu er jeg bleven træt,</l>
<l>og I faar ej mere;</l>
<l>Moder er i Køkkenet,</l>
<l>nu skal hun traktere.</l>
<l>Derfor faar hun denne Pung;</l>
<l>løft engang, hvor den er tung!</l>
<l>Julen varer længe,</l>
<l>koster mange Penge.</l>
</lg>
</text>
