<text>
<lg n="1">
<l>Gläns över sjö och strand,</l>
<l>stjärna ur fjärran,</l>
<l>du som i Österland</l>
<l>tändes av Herran.</l>
<l>Stjärnan från Betlehem</l>
<l>leder ej bort, men hem.</l>
<l>Barnen och herdarna</l>
<l>följa dig gärna,</l>
<l>strålande stjärna,</l>
<l>strålande stjärna.</l>
</lg><lg n="2">
<l>Natt över Judaland,</l>
<l>natt över Sion.</l>
<l>Borta vid västerrand</l>
<l>slocknar Orion.</l>
<l>Herden, som sover trött,</l>
<l>barnet, som slumrar sött,</l>
<l>vakna vid underbar</l>
<l>korus av röster,</l>
<l>skåda en härligt klar</l>
<l>stjärna i öster;</l>
</lg><lg n="3">
<l>Gånga från lamm och hem,</l>
<l>sökande Eden.</l>
<l>Stjärnan från Betlehem</l>
<l>visar dem leden</l>
<l>am genom hindrande</l>
<l>jordiska fängsel</l>
<l>hän till det glindrande</l>
<l>lustgårdens stängsel.</l>
<l>Hän till det glindrande</l>
<l>lustgårdens stängsel.</l>
</lg><lg n="4">
<l>Armar där sträckas dem,</l>
<l>läppar där viska,</l>
<l>viska och räckas dem,</l>
<l>ljuva och friska:</l>
<l>Stjärnan från Betlehem</l>
<l>leder ej bort, men hem.</l>
<l>Barnen och herdarna</l>
<l>följa dig gärna,</l>
<l>strålande stjärna,</l>
<l>strålande stjärna.</l>
</lg>
</text>
